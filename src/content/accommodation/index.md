---
title: اسکان و محل اقامت
path: /guides/accommodation
direction: rtl
cover: https://www.obriensboattours.com/wp-content/uploads/2015/09/411-newfoundland-with-kids-open-672x372.jpg
---

## اسکان موقت
این گزینه براي دانشجویان تازه وارد مناسب می باشد تا قبل از پیدا کردن محل سکونت دائم مورد نظر خود، به طور موقت و با قرارداد روزانه اسکان پیدا کنند.
جهت یافتن محل سکونت موقت می توان از سایت [Airbnb](https://www.airbnb.ca/) استفاده کرد. در این وب‌سایت می‌توانید خانه و آپارتمان خصوصی یا اتاق مشترک جهت اجارهٔ موقت پیدا کنید.

## اسکان دائم
### خوابگاه‌های دانشگاه
#### [Field Hall](https://docs.google.com/forms/d/1zXj2TFkQocGCmOrp7zWmDZjFPDR3_DgboaJHgXEAmQ4/viewform)
این خوابگاه که برای دانشجویان مجرد تحصیلات تکمیلی در نظر گرفته شده است، در کنار دریاچه Long pond در داخل دانشگاه قرار دارد و بسیار به دانشکده ها نزدیک می باشد. لیست انتظار بسیار طولانی بوده و در صورت تمایل بایستی در اسرع وقت برای این خوابگاه اقدام کنید.
در این خوابگاه در هر طبقه ۱۶ اتاق مبله وجود دارد و دانشجویان ساکن بایستی آشپزخانه و سرویس بهداشتی و رختشوی خانه را به طور مشترک استفاده نموده  و هر اتاق یخچال جداگانه دارد.
هزینه ی اجاره ماهیانه این خوابگاه ۴۲۵ دلار در ماه می باشد که شامل هزینه های برق و اینترنت و غیره می باشد (هزینه استفاده از ماشین لباسشویی ۱/۵ و خشک کن ۱/۲۵ دلار در هر بار استفاده می باشد).
حدااکثر مدت زمان اقامت در این خوابگاه دو سال می باشد.
جهت در خواست این خوابگاه به لینک زیر مراجعه کرده و مشخصات خود و زمان مدنظر اقامت خود را وارد نموده تا اسم شما وارد لیست انتظار این خوابگاه شده و در صورت خالی شدن اتاق در آن زمان با شما تماس خواهد گرفته شد.

#### [Battery Facility](https://www.mun.ca/residences/gradstudents/battery.php)
این خوابگاه که برای دانشجویان مجرد تحصیلات تکمیلی در نظر گرفته شده است، در خارج از دانشگاه و در نزدیکی Signal Hill واقع شده است و زمان انتظار کوتاه تری دارد.
 در این خوابگاه هر اتاق سرویس بهداشتی و یخچال جداگانه دارد و آشپزخانه و رختشوی خانه به طور مشترک استفاده می شوند. همچنین این خوابگاه دارای چشم انداز رو به دریا و بندر می باشد و پارکینگ نیز برای افراد ساکن موجود می باشد.
جهت حمل و نقل بین دانشگاه و خوابگاه نیز سرویس در نظر گرفته شده است که طبق برنامه ی ثابتی در طول هفته (به جز شنبه ها و یکشنبه ها و روزهای تعطیل) حرکت می کنند و فاصله این خوابگاه از نزدیک ترین ایستگاه اتوبوس حدود ۱۰ دقیقه می باشد. همچنین سرویس دهی روزانه به مرکز خرید دومینین از خوابگاه فراهم می باشد.
از دیگر مزایای این خوابگاه نزدیکی به مرکز شهر می باشد.
هزینه اجاره ماهیانه این خوابگاه ۵۵۰-۶۷۵ دلار در ماه بسته به چشم انداز و طبقه آن می باشد (این خوابگاه پیش پرداخت ندارد) که شامل هزینه های برق و اینترنت و سرویس و غیره می باشد (هزینه استفاده از ماشین لباسشویی 1.5 و خشک کن 1.25 دلار در هر بار استفاده می باشد).. همچنین می توان با اعلام یک ماهه این خوابگاه ها را تحویل داد.
جهت در خواست این خوابگاه به لینک زیر مراجعه کرده و درخواست خود را ثبت نموده. همچنین هزینه ی 20 یا 40 دلار جهت بررسی درخواست شما بایستی پرداخت شود.

#### [Burton's Pond Apartments](https://www.mun.ca/residences/residences/burtonspondapartments/)
این مجموعه آپارتمان ها از 5 آپارتمان اصلی به نام های زیر تشکیل شده است که همگی در کنار دریاچه Burton’s Pond و در داخل محدوده دانشگاه می باشند.
* Baltimore Court
* Cabot Court
* Cartier Court
* Gilbert Court
* Guy Court

از خوابگاه های بالا (به جز مجموعه Baltimore) هر آپارتمان شامل چندین واحد مسکونی مستقل می باشد که هر کدام از این واحد ها نیز شامل ۴ اتاق مجزا و پذیرایی و آشپزخانه و سرویس بهداشتی مشترک بین ۴ فرد ساکن آن واحد می باشد. زمان انتظار این مجموعه خوابگاه ها نیز کوتاه می باشد.
خوابگاه Cabot مخصوص دانشجویان تحصیلات تکمیلی و مابقی مشترک بین دانشجویان تکمیلی و غیرتکمیلی می باشد. 
از معایب این خوابگاه ها می توان به اتاق های کوچک مخصوص به هر فرد اشاره کرد.
اجاره این خوابگاه ها به صورت ترمی و مبلغ ۲۴۰۰ دلار می باشد که حدودا ۶۸۰ دلار در هر ماه می باشد.
از خوابگاه های بالا خوابگاه Baltimore مخصوص دانشجویان متاهل می باشد که دارای دو اتاق می باشند که سرویس بهداشتی مجزا ولی پذیرایی و آشپزخانه مشترک می باشد و هزینه ی آن حدودا ۱۰۵۰ دلار در ماه می باشد و لیست انتظار تقریبا طولانی ای دارد.
جهت در خواست این خوابگاه به لینک زیر مراجعه کرده و درخواست خود را ثبت نموده. همچنین هزینه ی ۲۰ یا ۴۰ دلار جهت بررسی درخواست شما بایستی پرداخت شود.
 
#### [Paton College](https://www.mun.ca/residences/residences/patoncollege/)
این مجموعه از خوابگاه ها شامل ۹ مجموعه آپارتمان می باشد که همگی در داخل دانشگاه قرار دارند و هر کدام از این مجموعه ها پذیرای حدودا ۱۰۰ نفر می باشد. واحد های این مجموعه از دو نوع تک نفره و دو نفره می باشند که تنها مخصوص دانشجویان لیسانس می باشد. و آشپزخانه و سرویس بهداشتی آن ها با دیگر واحد ها مشترک می باشد.
با توجه به اجباری بودن هزینه ی وعده های غذایی ارائه شده توسط سلف سرویس بر روی این مجموعه از خوابگاه ها، کرایه ی آن حدود ۴۳۰۰ تا ۴۸۰۰ در هر ترم می باشد.


####  Macpherson College
این مجموعه از خوابگاه ها شامل ۲ مجموعه آپارتمان می باشد که در داخل دانشگاه قرار دارند و هر کدام از این مجموعه ها پذیرای حدودا ۲۵۰ نفر می باشد. واحد های این مجموعه از دو نوع تک نفره و دو نفره می باشند که تنها مخصوص دانشجویان لیسانس می باشد. سرویس بهداشتی این مجموعه از خوابگاه ها بصورت مجزا و یا مشترک می باشند.
با توجه به اجباری بودن هزینه ی وعده های غذایی ارائه شده توسط سلف سرویس بر روی این مجموعه از خوابگاه ها، کرایه ی آن حدود ۵۰۰۰ تا ۵۲۰۰ در هر ترم می باشد.
https://www.mun.ca/residences/apply/index.php

### محل سکونت خارج از دانشگاه
#### آپارتمان
در سنت جونز چندین موسسه وجود دارند که هر کدام دارای چندین مجموعه آپارتمان در نقاط مختلف شهر می باشند. که در ادامه برخی از موسسات معتبر آورده شده است.

##### [Killam Apartment Reit](https://killamreit.com/apartments/st-johns-nl)
این موسسه دارای چندین مجموعه آپارتمان در داخل شهر سنت جونز می باشد.

که نزدیک ترین مجموعه آپارتمان آن به دانشگاه Freshwater Road Apartments می باشد که حدودا ۱۵ دقیقه پیاده تا دانشگاه فاصله دارد. همچنین فاصله آن تا مرکز خرید اولون حدود ۱۰- ۱۵ دقیقه و فاصله آن تا فروشگاه سوبیز حدود ۲۰ دقیقه می باشد. این محموعه آپارتمان مبله نبوده و اجاره آن ۷۵۰-۱۰۰۰ دلار در ماه می باشد. سایر مجموعه آپارتمان های این موسسه از دانشگاه فاصله داشته و برای دانشجویانی که وسیله نقلیه شخصی داشته باشند، مناسب می باشد. سیستم گرمایشی این آپارتمانها الکتریسیته بوده و هزینه آن بطور میانگین در فصول سرد ۱۱۰ و در فصول گرم ۵۰ دلار می باشد. 

##### [Northview Apartment Reit](https://www.northviewreit.com/apartments/cities/st-john-s?ALL-BR=1&sliderMin=0&sliderMax=3000)
آپارتمانهای این موسسه معمولا موکت شده می باشند و معمولآ احتمال پیدا کردن آپارتمان مناسب در این مجموعه بیشتر می باشد. علیرغم دورتر بودن این مجموعه از دانشگاه، نزدیکی آپارتمانهای این موسسه به خطوط اصلی ۱ و ۲، مراکز خرید و همچنین اجاره ماهیانه پایین تر از مهمترین ویژگی های این مجموعه می باشد. 
لازم به ذکر است که آپارتمان های این موسسه نیز مبله نیستند و فقط اجاق و یخچال دارند و مجهز به ماشین لباسشویی و خشک‌کن سکه‌ای می باشند که بطور مشترک با بقیه ساکنین مجموعه آپارتمان قابل استفاده می باشند

##### دیگر آپارتمان ها
می توان از سایت [کی‌جی‌جی](https://www.kijiji.ca/) آپارتمان های موجود دیگر در شهر را پیدا نمود.

#### اجاره منزل یا اتاق
علاوه بر اپارتمانهای ذکر شده می توانید با ۲-۳ نفر دیگر یک منزل ویلایی اجاره نمایید و یا اینکه ممکن است ترجیح دهید تا یک اتاق در یک منزل چند خوابه داشته باشید. هزینه تقریبی این گزینه ها با توجه به کیفیت خانه، تعداد اتاق ها، میزان نزدیکی به دانشگاه و مراکز خرید از ۴۰۰ دلار در ماه به بالا متغیر بوده و برای جستجو می توانید از گزینه های زیر استفاده نمایید:
* [KIJIJI](https://www.kijiji.ca/)
* [MUN Off Campus Housing Sale Facebook Group](https://www.facebook.com/groups/432501446882381/)

لازم به ذکر است که در سایت Kijiji می توانید مشخصات محل سکونت خود اعم از چند خوابه بودن و رنج قیمت مورد نظر را وارد نموده و با ثبت کردن ایمیل خود به طور روزانه از اگهی هایی که با خواسته مورد نظر شما تطابق دارند، آگاه شوید.
مبلغ اجاره، فاصله از دانشگاه و مراکز خرید، مبله بودن، شامل بودن هزینه های برق و گرمایش و اینترنت با مبلغ ماهیانه اجاره ازموارد مهمی می باشند که در سایت های بالا در مورد اجاره اتاق بایستی مدنظر قرار داد. 

