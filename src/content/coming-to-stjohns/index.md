---
title: ورود به سینت‌جانز
path: /guides/coming-to-st-johns
direction: rtl
cover: https://www.aircanada.com/content/dam/aircanada/portal/images/tiles/fly/onboard/tile50-our-fleet.jpg
---

در این گزارش سعی شده است نحوه تهیه بلیت هواپیما برای مسیر  تهران–سینت‌جانز  و بالعکس و همچنین نکاتی در مورد آن ارائه شود. 

در این بخش ابتدا به نحوه تهیه بلیت از ایران به مقصد شهر سینت‌جانز  و سپس تهیه بلیت برای مسیر برگشت توضیح داده خواهد شد.
## تهیه بلیت ایران به سینت‌جانز
اغلب، دانشجویان برای اولین ورود به کانادا بلیت یک‌طرفه تهیه می‌کنند. در هنگام تهیه بلیت به موارد زیر توجه داشته باشید.
سعی کنید از آژانس‌های معتبر و یا از سایت‌های معتبر بلیت را تهیه نمایید.
حتما بعد از خرید بلیت، در سایت شرکت هوایی مربوطه، بلیت خود را چک کنید.
توجه داشته باشید مقصد نهایی شما فرودگاه شهر سینت‌جانز با کد YYT  باشد.
 مسیرهای مختلفی بسته به نوع خط هوایی وجود دارد که با توجه به نوع مسبر، میزان ساعت پرواز تغییر می‌کند. مرسوم ترین مسیرها عبارتند از:
1. هواپیمایی الاتحاد Etihad Airways : که تنها در حال حاضر از تهران پرواز دارد و پس از یک توقف در ابوظبی امارات به کانادا پرواز می‌کند.
2. هواپیمایی امارات Emirates Airlines : که در حال حاضر از مشهد و تهران پرواز دارد و پس از یک توقف در دبی امارات به کانادا پرواز می‌کند.
3. هواپیمایی ترکیش Turkish Airlines : که در حال حاضر از تهران، مشهد، شیراز، تیریز، اصفهان و اهواز پرواز دارد و پس از یک توقف در استانبول به کانادا پرواز می‌کند.
4. هواپیمایی لوفتهانزا Lufthansa Airlines : که تنها در حال حاضر از تهران پرواز دارد و پس از یک توقف در فرانکفورت آلمان به کانادا پرواز می‌کند.
5. هواپیمایی اتریشی Austrian Airlines : که تنها در حال حاضر از تهران پرواز دارد و پس از یک توقف در وین اتریش به لندن و سپس به  کانادا پرواز می‌کند.
6. هواپیمایی قطری Qatar Airways : که در حال حاضر از تهران، مشهد و شیراز پرواز دارد و پس از یک توقف در دوحه قطر به کانادا پرواز می‌کند.
7. هواپیمایی هلندی KLM : که در حال حاضر از تهران پرواز دارد و پس از یک توقف در امستردام هلند به کانادا پرواز می‌کند.
8. هواپیمایی هلندی British: که در حال حاضر از تهران پرواز دارد و پس از یک توقف در لندن انگلیس به کانادا پرواز می‌کند.

 چنانچه اولین توقف شما در کانادا شهر سینت‌جانز باشد، از ساعت پروازی شما کاسته خواهد شد.
 چنانچه در اولین ورود شما به کانادا  اولین توقف شما شهر دیگری باشد، حتما به میزان زمان بین پرواز بعدی توجه کنید و برای آن حداقل 4 ساعت در نظر بگیرید. زیرا در این زمان بین پروازها شما باید وقت کافی جهت دریافت Study Permit  و یا Work Permt ، تحویل بارها و چک کردن مجدد آن توسط مامورین فرودگاه بر اساس برگه خود اظهاری بار، داشته باشید.
حتما بعد از تهیه بلیت میزان بار مجاز قابل حمل و اندازه استاندارد ان را از سایت ایرلاین مربوطه چک نمایید. به دلیل بار اضافی ممکن است مبلغی بالغ بر ۲۰۰ دلار شما را جریمه کنند.
ممکن است لپ تاپ شما از نقطه نظر محتوای داخل آن و یا سیتم عامل و نرم افزار‌های نصب شده بر روی آن توسط ماورین فرودگاه مورد بررسی قرار گیرد.
چنانچه برای اولین بار به کانادا می‌آیید و ویزای کار و یا تحصیلی دارید، در فرودگاه نسبت به دریافت Study permit  و یا Work permit  در قسمت‌های مربوطه اقدام کنید.
 در فرودگاه تورنتو میتوانید در صورت داشتن زمان، بعد از دریافت اجازه کار و یا تحصیل، نسبت به دریافت SIN Number  اقدام کنید. 

SIN Number را می‌توان بعدا از داخل شهر از آدرس زیر دریافت کرد.

99 Churchill Avenue, سینت‌جانز, Newfoundland and Labrador

Hours of service: Monday to Friday from 8:30 am to 4:00 pm