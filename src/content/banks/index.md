---
title: بانک‌های کانادا و نحوهٔ افتتاح حساب بانکی
path: /guides/banks
direction: rtl
cover: https://i.cbc.ca/1.4196395.1499541460!/fileImage/httpImage/image.jpg_gen/derivatives/16x9_780/bmo-cibc-composite.jpg
---

احتمالاً یکی از اولین کارهایی که باید در ابتدای ورود به کانادا انجام بدیم، باز کردن حساب بانکی هست. کانادا ۵ تا بانک اصلی داره که معروف به Big Five هستن. لیست بانک ها به شرح زیر است:

1. [بانک مونتریال (Bank of Montreal)](http://www.bmo.com)    
2. [بانک تجارت امپریال کانادا (CIBC)](http://www.cibc.ca)
3. [بانک اسکوشیا (Scotia Bank)](http://www.scotiabank.com)
4. [تورنتو-دومینیون بانک (TD Canada Trust)](http://www.tdcanadatrust.com)
5. [رویال بانک کانادا (RBC)](https://www.rbcroyalbank.com/personal.html)

## افتتاح حساب
جهت افتتاح حساب در بانک‌های کانادا، باید از پیش وقت گرفت که این کار هم به صورت تلفنی و هم حضوری انجام‌پذیر است. پس از دریافت نوبت، همراه با مدارک مورد نیاز از قبیل پاسپورت، اجازه تحصیل (Study Permit) و شمارهٔ بیمهٔ اجتماعی (SIN) به بانک مراجعه کنید.

معمولاً در این زمان کارمندهای بانک اطلاعات مفیدی دربارهٔ پیشنهادهای مختلف بانک به متقاضی ارائه خواهند داد.  برای مثال بانک اسکوشیا برای تازه‌واردها به مدت یکسال حساب بانکی بدون کارمزد پیشنهاد می‌دهد به همراه دبیت کارت، کردیت کارت و یک صندوق امانات کوچیک. این بانک یک برنامهٔ ویژه به اسم StartRight داره که ویژه‌ی تاره واردها است و در واقع یک راهنمای جامع برای شروع زندگی در کاناداست. همچنین این بانک پیشنهاد دیگربی به نام SCENE Program دارد که با این پیشنهاد شما ۳ تا کارت دریافت می‌کنید. سین دبیت کارت، سین ویزا کارت و کارت عضویت سین. به ازای هر دلار خرید با استفاده از کارت سین، مقدار مشخصی امتیاز کسب خواهد کرد. این امتیازها برای تماشای فیلم در سینما و برخی فروشگاه‌ها رستوران‌هایی که با سین همکاری دارند قابل استفاده خواهد بود.

## واریز اسکالرشیپ دانشگاه به حساب بانکی دانشجویان
دانشجویانی که موفق به دریافت اسکالرشیپ از دانشگاه شده اند پس از افتتاح حساب نیاز دارید که نامه ای از دانشگاه به همراه enrollment verification که به معنای این است که شما در ترم مربوطه در دانشگاه ثبت نام کرده اید، به بانک رفته و اقدامات لازم جهت واریز مبلغ اسکالرشیپ به حساب بانکیتون رو انجام بدین.

## دستگاه های خود پرداز

این دستگاهها تقریبا مشابه دستگاه های خودپرداز در ایران هستن با یکسری تفاوت های جزیی.
امکان انتقال کارت به کارت از طریق دستگاه های خودپرداز کانادا وجود ندارد. اما امکان واریز پول نقد به حسابتان از طریق دستگاه های خودپرداز وجود دارد.

## حساب  checking و saving
حساب saving به منظور پس انداز طراحی شده است و در نتیجه فی (شارژ) تراکنشهای آن معمولا زیاد است. حساب checking حسابی است که برای مخارج روزمره استفاده میکنید و معمولا فی تراکنش ماهانه پایینتری دارد. برای همین برای کارهای روزمره و واریز حقوق و پرداخت قسط وام خانه و خریدها همیشه از یک حساب چکینگ با فی پایین استفاده کنید.
درمورد سود پول در کانادا، به سپرده سود چندانی نمیدهند. برای سودهای بیشتر باید حساب سرمایه گذاری در یک موسسه سرمایه گذاری باز کنید و با استفاده از آن اوراق قرضه دولتی یا سهام شرکتها را بخرید (مثل بورس اوراق بهادار تهران) که البته ریسک بالاتری دارد

## کردیت کارت (کارت اعتباری)
کردیت کارت Credit Card یا کارت اعتباری نوعی وام است که بانک در اختیار دارنده کارت قرار می دهد که سقف معینی دارد. همچنین کارت اعتباری پس از مدتی (معمولا 2 الی 3 سال) باطل می شود که در صورت صلاحدید بانک صادر کننده کارت، با ارسال کارتی جدید تمدید خواهد شد وگرنه خود بخود از بین می رود.
به ازای کارتی که دریافت می نمایید می توانید به فروشگاههای قبول کننده کارت مراجعه کنید و در محدوده اعتبار کارت خرید نمایید. وجود کارت اعتباری کمک بزرگی در کاهش استفاده و حمل پول نقد هنگام معاملات است.پس از استفاده از وام کردیت کارت لازم است بدهی خود را بپردازید. هر ماه یک صورتحساب یا به اصطلاح Statement از سوی مؤسسه مالی برای شما ارسال می شود که لیست خرجهای شما و حداقل مقداری از وام را که باید بپردازید تعیین کرده است. و به راحتی می توان از طریق اپلیکیشن بانک مربوطه مبلغ را بپردازید. پرداخت این مبلغ در موعد مقرر واجب است. من این را درشت نوشتم تا فراموش نکنید. اگر این مبلغ را قبل از Due Date بپردازید که هیچ وگرنه علاوه بر اینکه ممکن است جریمه شوید روی سابقه اعتباری تان تأثیر منفی میگذارد.

 معروفترین کارتهای اعتباری موجود در کانادا Visa، Master Card و American Express می باشند.کارتهای Master Card و Visa به وسیله بانکها و موسسات اعتباری مختلف ارائه میشوند. برای مثال بزرگترین بانک کانادا Royal Bank کارت Visa و بانک CIBC کارت Master Card ارائه می کنند. کارت American Express نیز توسط بانکی به نام AMEX ارائه می شود. از بانک مربوطه  بخواهید که برایتان کارت اعتباری صادر کنند. خیلی از بانکها برنامه های حمایتی ای ویژه تازه مهاجران Newcomers دارند که بدون داشتن سابقه اعتباری، آنها را مشمول دریات کارت اعتباری عادی می کند. میزان اعتبار اولیه کارت چندان  مهم نیست ولی معمولا بین 1000 تا 2000 دلار است. بعد از 6 ماه الی یک سال می توانید از بانک تقاضای افزایش اعتبار کنید که معمولا مورد قبول واقع می شود.
